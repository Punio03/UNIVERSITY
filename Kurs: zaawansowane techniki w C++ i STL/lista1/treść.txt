Sprawdź, czy w stosowanym przez Ciebie kompilatorze (co najmniej C++17) działają trójznaki (ang. trigraphs), takie jak na przykład ??- co tłumaczy się na znak tyldy ˜, itp. Co zrobić, aby kompilator właściwie zinterpretował występujące w programie trójznaki?
Zadanie 2 (1 pkt).
Wypisz na standardowym wyjściu std::out surowy łańcuch znaków (ang. raw string) zawierający:
adres naszego Instytutu (w pierwszej linii pełną nazwę Instytutu, w drugiej ulicę z numerem, w trzeciej kod pocztowy i miasto);
ścieżkę bezwzględną do katalogu z programami użytkowymi w systemie Windows;
różne sekwencje znaków cudzysłowia i nawiasów okrągłych (a w szczególności sekwencję )").
Zadanie 3 (1 pkt).
Stwórz alias dla typu będącego zbiorem std::unordered_set<> łańcuchów znakowych. Następnie zadeklaruj i zainicjalizuj taki zbiór używając jednolitej inicjalizacji. Na koniec przejdź po tym zbiorze pętlą for dla zakresów (ang. range-based for-each loop)) dedukując automatycznie typ elementów zbioru; wypisz w pętli wszystkie łańcuchy na standardowym wyjściu std::cout).
Zadanie 4 (1 pkt).
Zdefiniuj silnie stypizowany typ wyliczeniowy dla kilku wybranych imion męskich i żeńskich, którego elementy będa typu uint_16. Następnie zdefiniuj funkcję, która jako argumenty przyjmuje komunikat typu string i imię odbiorcy zdefiniowanego wcześniej typu wyliczeniowego (funkcja może wypisywać komunikat personalnie skierowany do wskazanej osoby używając instrukcji switch-case).
Zadanie 5 (2 pkt).
Zdefiniuj funkcję rekurencyjną, która będzie wyznaczała n-tą liczbę Lucasa. Funkcja ta ma przyjmować argument typu uint64_t i powinna automatycznie dedukować typ wyniku.
Zadanie 6 (1 pkt).
Napisz program, który dla podanych współczynników równania kwadratowego wyliczy wyróżnik tego równania (często oznaczany symbolem Δ) i w zależności od jego wartości wypisze miejsca zerowe. Użyj do tego celu instrukcji warunkowej if-else z lokalnym inicjalizatorem dla wyróżnika.
Zadanie 7 (1 pkt).
Napisz program, który dla podanej jako łańcuch znakowy daty w postaci cyfrowej wypisze ją w postaci naturalnej z nazwą miesiąca (na przykład datę 5.10.2023 należy wypisać w postaci 5 października 2023). Użyj do tego celu instrukcji wyboru switch-case z lokalnym inicjalizatorem przynajmniej dla miesiąca w dacie.
Zadanie 8 (2 pkt).
Napisz program, który posortuje ciąg rekordów opisujących osoby deque<osoba>. Sortowanie przeprowadź według nazwisk, imion i wieku (rok urodzenia). Wykorzystaj do tego zaprzyjaźniony z klasą osoba operator porównywania pary osób (porównywanie leksykograficzne tupli zawierających nazwisko, imię i rok urodzenia generowanych funkcją tie).
